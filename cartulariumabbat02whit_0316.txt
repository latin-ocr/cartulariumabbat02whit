654 CARTULARIUM ABBATHIAE DE WHITEBY.

per triennium a dato praesentium continue numerandum3 et
habeant literam inde in forma consueta.

DCV. (Melton, f. 26312.)

Memorandum quod die Martis, xiii0 die Maii MOccc0 trice-
simo septimo, visitati fuerunt Religiosi viri, Abbas et Conv. de
Whiteby, in Capitulo, et inde habuerunt literam in forma
consueta.

DCVI. (Melton, f. 25912.)

LITERA QUAESTUS PRO FABRICA MONASTERII DE WHITEBY NOSTRAE
DIOCESEOS.

Willelmus etc. Venerabilibus fratribus, Coep’is nostris, et
dilectis filiis, Decano et Capitulo Eccl. nostrae Ebor„ Abbatibus‚
Prioribus, Collegiis, Archidiaconis, Officialibus, Decanis ruralibus,
Rectoribus, Vicariis et Capellanis parochialibus et in Capellis
divina celebrantibus, necnon aliis universis ecclesiarum praelatis,
tam exemptis quam non exemptis, per Civitatem, Dioecesim
et Provinciam Ebor. constitutis, sal. in amplexibus Salvatoris.
Caelestibus civibus gratum fore attendimus quicquid ad laudem
et honorem Sanctorum concivium in quibus gloriatur Altissi—
mus gratiae impendimus et favoris, quod, praesertim dum loca
venerabilia quibus sacrae ipsorum conduntur reliquiae spiritual-
ibus munusculis prosequimur, acceptius credimus exercere.
Cum itaque dilecti in Christo filii, Religiosi viri, Abbas et
Conventus Monasterii de Whiteby, nostrae dioeceseos, Ordinis
S. Benedicti, dictum Mon'ium suurn in honore Sanctarum
Virginum Hildae et Begae constructum, ad decorem domus
Domini opere reparare coeperint sumptuose, ad quod novimus
fidelium subsidium opportunum, cum ad dicti operis consum-
mationem dictorum Abbatis et Conventus propriae non
suppetunt facultates, devotionem vestram studiose rogamus et
in Domino exhortamur, vobis omnibus et singulis nichilominus
in remissionem peccaminum et in virtute sanctae obedientiae
firmiter injungentes, quatinus quotienscunque J oh. de Lumby,
Clericus, Procurator principalis dicti Monast’ii per eosdem
Abb’em et Conv. specialiter deputatus, substitutus vel sub-
stituti coadjutor vel coadjutores dicti J ohannis, cum his litteris
nostris ad vos venerit vel venerint, fidelium elemosinas ad tam
sumptuosi operis fabricam petiturus, recepturus, et collecturus,

