GARTULARIUM ABBATHIAE DE WHITEBY. 631

tempora, minus providens in suae religionis scandalum, conver-
satus. Cum igitur idem frater Thomas, divina ut speramus
gratia inspiratus, labentis saeculi vanitatem conspiciens, et ad
nos in spiritu humilitatis rediens, ad instar filii prodigi ad patrem
reversi, profundis suspiriis et lacrimosis singultibus ad nos non
cessaverit clamitare ut ipsum tanquam unum de religionis
suae mercenariis faciamus—Nos volentes, juxta Evangelicam
veritatem, accensa lucerna misericordiae, dragmam praedictam
invenire, ovemque errantem nostris humeris reportare, praedic—
tum fratrem Thomam, pro eo quod inter vos vigere novimus
devotionis servorem et religionis honestatem, ad vos duximus
destinandum, devotionem vestram requirentes et ortantes in
visceribus caritatis quatinus ipsum (94) benigne admittatis et
fraterna caritate tractetis, ut saltem per dimidium annum in
tam honesto et religioso collegio conversatus ad tollendum super
se jugum D’ni salubriter valeat erudiri, nosque postmodum,
annuente D'no, possimus de ipsius statu aliter ordinare. Poeni—
tentiam vero quam, dum inter vos moram fecerit, sibi duximus
injungendam ei dimisimus in quadam scedula indentata, cujus
alteram vobis mittimus praesentibus inclusam, ut Prior, vel is
qui Conventui pro tempore praesidebit, sedulo inde videat et
attendat quod dictus frater Thomas injunctam sibi poeniten-
‚tiam peragat humiliter ac devote. Valete. Datum apud
Parcum Helagh iii Idus Septembris, Pontif. nostri ΑΟ iiii‘0.
Poenitentiam fratris Thomae de Schirburn monachi, dum in
Monast'io de Whiteby moram fecerit, taliter duximus ordinan-
dam. In primis siquidem eidem injunximus quod, sequatur
Conventum tam in choro quam in claustro, refectorio et dormi-
torio, sitque in omni gradu ultimus in Conventu. Item, a
celebratione divinorum et a quolibet altaris ministerio totaliter
sit suspensus ; singulis ebdomadis Praesidenti‚ vel, ei quem ad
hoc Praesidens deputaverit, bis saltem peccata sua confiteatur,
eisdemque vicibus humiliter ab eodem recipiat disciplinam.
Item, quolibet die septem psalmos poenitentiales cum reverentia
coram aliquo altari in ecclesia prostratus dicat humiliter et
devote. Item, qualibet septimana duo psalteria dicat. Omni
quarta feria jejunet, a lacticiniis et hiis quae sementinam carnis
trahunt originem penitus abstinendo. Omni etiam die Veneris
jejunando, pane, cerevisia et leguminibus tantummodo sit con-

