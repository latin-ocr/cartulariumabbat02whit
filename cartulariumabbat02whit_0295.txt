CARTULARIUM ABBATHIAE DE WHITEBY. 633

illud infringentes per praesidentes in Capitulo debite corri-
gantur. Item quia domum vestram aere alieno graviter in-
venimus oneratam, ordinamus, volumus et statuimus ac,
praecedente causae cognitione quae in hoc canonice requiritur,
decernimus, quod vos, Abbas et Conventus, de caetero vivere
studeatis, et vivatis, tam in esculentis et poculentis vestris, ac
supervenientium oum moderata familia, quam in aliis expensis
forinsecis, cum eas fieri oporteat, mediocrius quam facere vole-
batis; quodque decimas, fructus et proventus ecclesiae vestrae
de Aton, pro solutione aeris alieni de vestro consensu unanimi
coram nobis assignatos, integraliter colligatis et servetis, ut sic
particulariter vestra Domus anno quolibet de aliquo debito valeat
relevari. Item nullus monachus secreta Capituli extraneis aut
saecularibus personis quibuscunque praesumat de caetero revelare,
quia omnes revelatores secretorum Capituli majoris excom-
municationis sententia sunt ligati. Item saeculares extranei a
discursu frequenti et inordinato in claustro, infirmario, et aliis
locis secretioribus, quantum commode et honeste fieri poterit,
arceantur. Item in refectorio non nisi maturae et honestae
personae extraneae comedere permittantur. Item infirmi
monachi secundum qualitates aegritudinum et conditiones per-
sonarum debite procurentur, prout ipsius Domus suppetunt
facultates. Item omnes et singuli monachi in habitu sint
omnino juxta antiquam religionis observantiam uniformes, nec
in habitu interiori vel exteriori per quemcunque fiant aliquae
novitates, et de caetero non recipiant pecuniam pro indumentis,
sed necessaria indumenta de uno recipiant vestiario, restitutis
veteribus cum nova receperint, pauperibus erogandis, ne
occasione receptionis pecuniae numeratae vitium proprietatis
causetur, aut aliqualiter excusetur. Item elemosina per
Elemosinarium et servientes suos fideliter colligatur, et divinae
pietatis intuitu duntaxat pauperibus errogetur, nec operariis,
vel nuntiis, aut aliis quibuscunque detur, nisi tantum intuitu
pietatis. Item Abbas, Prior, Supprior‚ et tertius Prior in
correctionibus excessuum medium discretionis semper teneant
inter negligentiam et fervorem, nec sint acceptores invidi
personarum. Item Abbas, Prior, Supprior monachos claustrales
ad exeundum per patriam non de facili licentient, nisi
urgentem necessitatem, vel evidentem utilitatem viderint im-
minere. Item Abbas, Prior, vel Supprior non licentient

